# -*- mode: mandoku-view; -*-
#+DATE: 2016-06-08 14:22
#+TITLE: 洛陽伽藍記
#+PROPERTY: CBETA_ID T51n2092
#+PROPERTY: ID KR6r0127
#+PROPERTY: SOURCE Taisho Tripitaka Vol. 51, No. 2092
#+PROPERTY: VOL 51
#+PROPERTY: BASEEDITION T
#+PROPERTY: WITNESS T@YI
#+PROPERTY: LASTPB <pb:KR6r0127_T_003-1010a> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 3
¶
¶
洛陽伽藍記卷第三¶
¶
¶

景明寺。宣武皇帝所立。景明年中立。因¶
以為名。在宣陽門外一里御道東。其寺東西¶
南北方五百步。前望嵩山少室。却負帝城。青¶
林垂影。綠水為文。形勝之地。爽塏獨美。山¶
懸臺觀光堂光觀盛一千餘複殿重房。交疏對霤。青臺紫¶
閣。浮道相通。雖外有四時。而內無寒暑。房
<pb:KR6r0127_T_003-1010b>¶
簷之外。皆是山池。松竹蘭芷。垂列階墀。含¶
風團露。流香吐馥。至正元年中。太后始造¶
七層浮圖一所。去地百仞。是以邢子才碑文¶
云。俯仰激電傍屬奔星是也。妝飾華麗。侔¶
於永寧。金盤寶鐸煥爛霞表。寺有三池。[卄/佳]蒲¶
菱藕水物生焉。或黃甲紫鱗出沒於蘩藻或。¶
青𠒎白雁沈浮於綠水。𥗇磑舂簸皆用水功。¶
伽藍之妙最為稱首。時世好崇福。四月七日¶
京師諸像皆來此寺。尚書祠部曹錄像。名有¶
一千餘軀。至八日。以次入宣陽門。向閶¶
闔宮前。受皇帝散花。于時金花映日。寶蓋¶
浮雲。旛幢若林。香煙似霧。梵樂法音。聒動天¶
地。百戲騰驤。所在駢比。名僧德眾負錫為群。¶
信徒法侶持花成藪。車騎填咽。繁衍相傾。時¶
有西域胡沙門。見此唱言佛國。至永熙年中。¶
始詔國子祭酒邢子才為寺碑文。子才河間¶
人也。志性通敏風雅潤朗雅潤。下帷覃思。溫故¶
知新。文宗學府䠮班馬而孤上。英規勝範¶
陵許郭而獨高。是以衣冠之士輻輳其門。懷¶
道之賓去來滿室。升其堂者。若登孔氏之門。¶
沾其賞者。猶得東吳之句。籍甚當時。聲馳遐¶
邇。正光末解褐為世宗挽郎奏朝請。尋進¶
中書侍郎黃門。子才洽聞博見無所不通。軍¶
國制度罔不訪。及自王室不靖。虎門業廢。復¶
遷國子祭酒謨訓上庠。子才罰惰賞勤。專心¶
勸誘。青領之生。競懷雅術。洙泗之風。茲焉¶
復盛。永熙年末。以母老辭。帝不許之。子才¶
辭請懇至。悌淚俱下。帝乃許之。詔以光祿¶
大夫。歸養私庭。所生之處給事力五人。歲一
<pb:KR6r0127_T_003-1010c>¶
朝以備顧問。王侯祖道若漢朝之送二疏。暨¶
皇居徙鄴。民訟殷繁。前革後沿。自相與¶
奪。法吏疑獄簿領成山。乃勅子才與散騎常¶
侍涅子昇撰麟趾新制十五篇。省府以之決¶
疑。州郡用為治本。武定中。除驃騎大將軍西¶
兗州刺史。為政清靜。吏民安之。復徵為中¶
書令。時戎馬在郊。朝廷多事。國禮朝儀或¶
自子才出。所製詩賦。詔策章表。碑頌讚記。五¶
百篇。皆傳於世。隣國欽其模楷。朝野以為美¶
談也。¶

大統寺。在景明寺西所謂利民里寺。南有¶
三公令史高顯略宅。每於夜見赤光。行於堂¶
前。如此者非一向光明所掘地丈餘。得黃金¶
千斤。銘云。蘇秦家金得者為吾造功德。顯¶
略遂造招福寺以世。人謂此地是蘇秦舊宅。當時¶
元義秉政。聞其得金就洛索。以十二斤¶
與之。衒之按。蘇秦時未有佛法。功德者不必¶
是寺。應是碑銘之類頒其聲跡也。東有秦太¶
上公二寺。在景明南一里。西寺太后所立。¶
東寺皇姨所造。並為父追福。因以名之。時¶
人號為雙女寺。並門俱隣洛水。林木扶疎布葉¶
垂陰。各有五層浮圖一所。高五十丈。素綵
<pb:KR6r0127_T_003-1011a>¶
畫工。比於景明。至於六齋。常有中黃門一¶
人。監護僧舍。襯施供具。諸寺莫及焉。寺東有¶
靈臺一所。基址雖頹。猶高五丈餘。即是漢¶
光武所立者。靈臺東辟雍。是魏武所立作者。¶
至正光中。造明堂於辟雍之西南。上圓下¶
方。八窓四闥。汝南王復造磚浮圖於靈臺之¶
上。孝昌初妖賊四侵。州郡失據。朝廷設募征。¶
格於堂之北。從戎者。拜曠夜將軍偏將軍¶
裨將軍。當時甲冑之士號明堂。時虎賁駱¶
子淵者自云。洛陽人。昔孝昌年戍在彭城。其¶
同營人樊元寶得假還京師。子淵附書一封令¶
達其家云。宅在靈臺南。近洛水。卿即是至¶
彼。家人自出相看。元寶如其言。至靈臺南。了¶
無人家可問。徙倚欲去。忽見一老公來。問¶
從何而來傍徨。於此元寶具向道之。老公¶
云。是吾兒也。取書引元寶入遂見。館閣崇寬¶
屋宇佳麗。坐命婢取酒。須臾見婢抱一死小¶
兒而過。元寶初甚怪之。俄而酒至色甚紅。香¶
美異常。兼設珍羞。海陸備具。飲訖辭還。老¶
公送元寶出云。後會難期。以為悽恨。別甚¶
殷勤。老公還入。元寶不復見其門巷。但見¶
高岸對水綠波漣漪。唯見一童子可年十¶
五。新溺死鼻中出血。方知所飲酒是其血也。¶
及還彭城。子淵已失矣。元寶與子淵同戍三¶
年。不知是洛水之神也。¶

報德寺。高祖孝文皇帝所立也。為憑太后追¶
福。在開陽門外三里開道門御道。東有漢國¶
子學堂。堂前有三種字石經。二十五碑表裏¶
刻之。寫春秋尚書二部。作篆科斗隷三種字。
<pb:KR6r0127_T_003-1011b>¶
漢右中郎蔡邕筆之遺跡也。¶
¶
。又讚學碑¶
一所。並在堂前。魏文帝作典論六碑。至太¶
和十七年猶有四。高祖題為勸學里。里有¶
大覺三寶寧遠三寺。武定四年。大將軍遷石¶
經於鄴。週迴有園。珍果出焉有大谷梨。承¶
光之柰。承光寺亦多果木。柰味甚美。冠於京¶
師。¶
恭懿。琅琊人也。偽齊¶
雍州刺史奐之子也。贍學多通。才辭美茂。為¶
齊祕書丞。大和十八年背逆歸順。時高祖新¶
營洛邑。多所造制。肅博識舊事。大有裨¶
益。高祖甚重之。常呼王生延賢之名肅立¶
之。肅在江南之日。聘謝氏女為妻。及至京師。¶
復尚公主謝作五言詩以贈之。其詩曰本為¶
簿上蠶。今作機上絲。得路逐勝去。頗憶纏¶
綿時。公主代肅答謝云。鍼是貫綿物。目¶
中恒任絲。得帛縫新去。何能衲故時。肅甚一本多有字¶
愧謝之一本多色字色。遂造正覺寺以憩之。肅憶父非¶
理受禍。常有子胥報楚之意。畢身素服不聽音¶
樂。時人以此稱之。肅初入國。不食羊肉及酪¶
漿等。常飯鯽魚羹。渴飲茗汁。京師士子¶
見。肅一飲一斗。號為漏巵。經數年已後。肅¶
與高祖殿會食。羊肉酪粥甚多。高祖怪之。謂¶
肅曰。即中國之味也。羊肉何如魚羹何如。茗飲¶
酪漿何如。肅對曰。羊者是陸產之最。魚者¶
是水族之長。所好不同。並各稱珍。以味言¶
之是有優劣。羊比齊魯大邦。魚比邾莒小
<pb:KR6r0127_T_003-1011c>¶
國。唯茗不中與酪作奴。高祖大笑因舉酒曰。¶
三三橫兩兩縱。誰能辨之賜金鍾。御史中丞¶
李彪曰。沽酒老嫗甕注𤬪。屠兒割肉與稱¶
同。尚書右丞甄琛曰。吳人浮水自云。工妓兒¶
擲繩在虛空。彭城王勰曰。臣始解此是¶
習字。高祖即以金鍾賜彪。朝廷服彪。聰明有¶
智。甄琛和之亦速。彭城王謂肅曰。卿不重齊¶
魯大邦。而愛邾莒小國。肅對曰。鄉曲所美不¶
得不好。彭城王重謂曰。卿明日顧我。為卿設¶
邾莒之食。亦有酪奴。因此復號茗飲為酪奴。¶
時給事中劉縞慕肅之風。專習茗飲。彭城王¶
謂縞曰。卿不慕王侯八珍。好蒼頭水厄。海上¶
有逐臭之夫。里內有學顰之婦。以卿言之即¶
是也。其彭城王家有吳奴。以此言戲之。自是¶
朝貴燕會。雖設茗飲皆恥不復食。唯江表殘¶
民遠來降者飲焉。後蕭衍子西豐侯蕭正德¶
歸降。時元義欲為設茗。先問卿於水厄多¶
少。正德不曉義意。答曰下官雖生於水鄉。而¶
立身以來。未遭陽侯之難。元義與舉坐之客¶
大笑焉。
<pb:KR6r0127_T_003-1012a>¶

龍華寺。廣陵王所立也。追聖寺。北海王所立¶
也。並在報德寺之東。法事僧房比秦太上¶
公。京師寺。皆種雜果。而此三寺園林茂盛。¶
莫與之爭。¶

¶
勤銘頌。其辭曰。浩浩大¶
川。決決清洛。道源熊耳。控流巨壑。納穀吐¶
伊。貫周淹毫。近達河宗。遠朝海若。兆唯洛¶
食。實曰土中。上應張柳。下據河嵩。寒暑攸¶
叶。日月載融。帝世光宅。函下風。前臨少¶
室。却負太行。制巖東邑。峭峘西疆。四驗之¶
地。六達之莊。恃德則固。失道則亡。祥觀右¶
列見丘墳。乃禪乃革。或質或文。周餘九¶
裂。漢季三分。魏風衰晚。晉景彫曛。天地發¶
揮。圖書受命。皇建有極。神功無競。魏籙仰¶
天。玄符握鏡。璽運會昌。龍圖受命。乃睠書¶
軌。永懷保定。敷茲景跡。流美洪模。襲我冠¶
冕。正我神樞。水陸兼會。周鄭交衢。爰勒洛¶
汭。敢告中區。南北兩岸有華表。舉高二十丈。¶
華表上作鳳皇。似欲冲天勢。永橋以南圓¶
丘以北。伊洛之間。夾御道有四夷館。道東有¶
四館一名金陵二名燕然三名扶桑四名崦󳚃道西有四館。一曰歸正。二曰歸德。三曰慕化。四曰¶
慕義。吳人投國者處金陵館。三年已後賜宅¶
歸正里。景明初。偽齊建安蕭寶寅來降。¶
封會稽公。為築宅於歸正里。後進爵為齊王。¶
尚南陽長公主。寶寅恥與夷人同列。令公主¶
啟世宗。求入城內。世宗從之。賜宅於永安里。¶
正光四年中。蕭衍子西豐矦蕭正德來降。處¶
金陵館。為築宅歸正里。正德捨宅為歸正寺。
<pb:KR6r0127_T_003-1012b>¶
北夷來附者處燕然館。三年已後賜宅歸德¶
里。正光元年蠕蠕主都。久閭阿那[肱-月+舟]來¶
朝。執事者莫知所處。中書舍人常景議云。咸¶
寧中單于來朝。晉世處之王公特進下。可¶
班那[肱-月+舟]蕃正儀同之間。朝廷從其議。又處¶
之燕然館。賜宅歸德里。北夷酋長遣子入侍¶
者。常秋來春去。避中國之熱。時人謂之雁臣。¶
東夷來附者處扶桑館。賜宅慕化里。西夷來¶
附者處之崦嵫館。賜宅慕義里。自葱嶺已西。¶
至於大秦。百國千城莫不欵附。商胡販客¶
日奔塞下。所盡天地之區矣樂中國土¶
風。因而宅者不可勝數。是以附化之民萬有¶
餘家。門巷修整閶闔填列。青槐蔭陌綠柳垂¶
庭。天下難得之貨。咸悉在焉。別立市於洛¶
水南。號曰四通市。民間為永橋寺。伊洛之¶
魚多於此賣。士庶須膾。皆詣取之。魚味甚美。¶
京師語曰。伊洛鯉魴貴於牛羊。永橋南道¶
東有白象獅子二坊。白象者永平二年乾羅¶
國胡王所獻。皆施五綵屏風七寶坐。床容數¶
人。真是異物。常養象於乘黃曹。象常壞屋敗¶
牆。走出於外。逢樹即拔。遇牆亦倒。百姓驚¶
怖。奔走交馳。太后遂徙象於此坊。獅子者波¶
斯國胡王所獻也。為逆賊方侯醜奴所獲。留¶
於寇中。永安末。醜奴破滅始達京師。莊帝謂侍¶
中李或曰。朕聞虎見獅子必伏。可覓試之。¶
於是詔近山郡縣。捕虎以送。鞏縣山陽並送¶
二虎一豹。帝在華林園觀之。於是虎豹見獅¶
子。悉皆瞑目不敢仰視。園中素育一育熊。¶
性甚馴。帝令取試之。虞人牽育熊至。聞獅
<pb:KR6r0127_T_003-1012c>¶
子氣驚怖跳踉。曳鎖而走。帝大笑。普泰元¶
年廣陵王即位。詔曰。禽獸內之則違其性。¶
宜放還山林。獅子亦令送歸本國。送獅子者¶
以波斯道遠不可達。遂在路却獅子而¶
返。有司糺劾罪以違旨論。廣陵王曰。豈以獅¶
子而罪人也。遂赦之。¶

菩提寺。西域胡人所立也。在慕義里。沙門達¶
多發塚取甎。得一人以進。時太后與明帝在¶
華林都堂。以為妖異。謂黃門侍郎徐紇曰。上¶
古以來頗有此事否。紇曰。昔魏時發塚得霍¶
光女婿范明友。家奴說漢朝廢立。與史書相¶
符。此不足為異也。后令紇問其姓名。死來¶
幾年。何所飲食。死者曰。臣姓崔。名洪。字子¶
涵。博令安平人也。父名暢。母姓魏。家在¶
城西準財里。死時年十五。今滿二十七。在¶
地下有十二年。常似醉臥無所食也。時復遊行。¶
或遇飯食。如似夢中不甚辨了。后即遣門下¶
錄事張秀𢹂詣準財里。訪涵父母。果得崔暢。¶
其妻魏氏。秀𢹂問暢曰。卿有兒死否。暢曰有¶
一息字子涵年十五而死。秀𢹂曰為人所發。今日
<pb:KR6r0127_T_003-1013a>¶
蘇活。在華林園中。主人故遣我來相問。暢聞¶
驚怖曰。實無此兒。向者謬言。秀𢹂還具以實¶
陳聞。后遣𢹂送涵向家。暢聞至門前。¶
起火手持刀。魏氏把桃枝。謂曰。汝不須來。吾¶
非汝父汝非吾子。急急速去。可得無殃。涵¶
遂捨去遊於京巷。常宿寺門下。汝南王賜黃¶
衣一具。涵性畏日不敢仰視。又畏水火及兵刃¶
之屬。常走於達路疲則止不徐行也。時¶
人猶謂是鬼。洛陽大市北奉終里。里內之人¶
賣送死人之具及諸棺槨。涵謂曰。作柏木¶
棺。勿以桑木為欀。人問其故。涵曰。吾在地¶
下。見人發鬼兵。有一鬼訴稱。是柏棺應免主¶
兵。吏曰。爾雖柏棺桑木為欀遂不免兵。京師¶
聞此柏木踴貴。人疑賣者貨。涵發此¶
言也。¶

高陽王寺。高陽王雍之宅也。在津陽門外三¶
里御道西傍。雍為爾朱榮所害也。捨宅以為¶
寺。正光中。雍為丞相。給羽葆鼓吹虎賁¶
班劍百人。貴極人臣。富兼山海。居止第宅¶
匹於帝宮。白殿丹楹。窈窕連亘。飛簷峻¶
宇。轇轕週通。僮僕六千。妓女五百。隨珠照¶
日。羅衣從風。自漢晉以來。諸王豪侈未¶
有也。發響。¶
笳聲哀轉。入則歌姬舞女繁竹吹笙。絲管迭¶
奏。連霄盡日。其竹林魚池。侔於禁苑。芳草如¶
積珍木連陰。雍嗜口味。厚自奉養。一食必¶
以數萬錢為限。海陸珍羞。方丈於前。陳留¶
侯李崇謂人曰。高陽一食敵我千日。崇為¶
尚書令儀同三司。亦當傾天下。僮僕千人。而
<pb:KR6r0127_T_003-1013b>¶
性多儉悋。惡衣麁食常無肉味。止有韭󳚖。¶
崇客李元祐語人云。李令公一食十八種。人¶
問其故。元祐曰。二韮一十八。聞者大笑。世¶
人即以譏罵。雍薨後諸妓悉令入道。或有¶
嫁者。美人徐月華善彈箜篌。能為明妃出塞¶
之歌。聞者莫不動容。永安中。與衛將軍¶
原士康為側室。宅近青陽門。徐鼓箜篌而¶
歌。哀聲入雲。行路聽者俄而成市。徐常語士¶
康云。王有二姬。一名修容。二名艶姿。¶
並蛾眉皓齒潔貌傾城。修容亦能。為綠水歌。¶
豔姿善么鳳舞。並愛傾後室。寵冠諸姬。¶
士康聞此。遂常令徐鼓綠水么鳳之曲焉。¶
高陽宅北有中甘里。里內苟頴子文年十三。¶
幼而聰辨。神情卓異。雖黃婉文舉無以加¶
之。正光初。廣宗潘崇和。講服氏春秋於城¶
東昭義里。子文攝齊北面就和受道。時趙郡¶
予李問子文曰。荀生住何處。子文對曰。¶
僕住在中甘里。予曰何為住城南。城¶
有四夷里館。予以此譏之。子文對曰。國¶
陽勝地。卿何怪也。若言川澗伊洛崢嶸。語其¶
舊事靈臺石經。招提之美。報德景明。當世富¶
貴。高陽廣平。四方風俗。萬國千城。若論人物¶
有我無卿。予無以對之。崇和曰。汝頴之士¶
利如錐。燕趙之士鈍如錘。信非虛也。舉¶
學皆笑焉。¶

崇虛寺住城西。即漢之躍龍園也。延熹九¶
年。桓帝祠老子於躍龍。園設華蓋之座。用¶
郊天之樂。此其地也。高祖遷京之始。以地給¶
民。憩者多見妖怪。是以人皆去之。遂立寺焉。
<pb:KR6r0127_T_003-1013c>¶
洛陽城南伽藍記卷第三¶

