# -*- mode: mandoku-view; -*-
#+DATE: 2016-06-08 14:22
#+TITLE: 洛陽伽藍記
#+PROPERTY: CBETA_ID T51n2092
#+PROPERTY: ID KR6r0127
#+PROPERTY: SOURCE Taisho Tripitaka Vol. 51, No. 2092
#+PROPERTY: VOL 51
#+PROPERTY: BASEEDITION T
#+PROPERTY: WITNESS T@YI
#+PROPERTY: LASTPB <pb:KR6r0127_T_005-1018a> ¶¶¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 5
¶
¶
洛陽伽藍記卷第五¶
¶
¶

禪虛寺。在大夏門御道西。寺前有閱武場。
<pb:KR6r0127_T_005-1018b>¶
歲終農隙。甲士習戰。千乘萬騎常在於此。¶
羽林馬僧相善觝角。戲擲戟與百尺樹齊¶
等。虎賁張車渠。擲刀出樓一丈。帝亦觀戲在¶
樓。恒令二人對為角戲。中朝時。宣武場在大¶
夏門東北。今為光風園。苜蓿在焉。¶

疑玄寺。閹官濟州刺史賈燦所立也。在廣¶
門外一里御道東。所謂永平里也。注即漢¶
太上王廣處。遷京之初創居北里直值母亡¶
捨以為寺。地形高顯。下臨城闕。房廡麗精。¶
竹柏成林。實是淨行息心之所也。王公卿¶
來遊觀。為五言者不可勝數。洛陽城東北有¶
上高里。殷之頑民所居處也。高祖名聞義¶
里。遷京之始朝士住其中。迭相幾刺竟皆去¶
之。唯有造瓦者止其內。京師瓦器出焉。世人¶
歌曰。洛城東北上高里。殷之頑民昔所¶
止。今日百姓造甕子。人皆棄去住者恥。唯¶
冠軍將軍郭文遠遊憩其中。堂宇園林匹於¶
邦君。時隴西李元謙能雙聲語。常經文遠宅¶
前過。見其闕閤華美。乃曰。是誰第宅遇值。¶
婢春風出曰。郭冠軍家。元謙曰。此婢雙聲。¶
春風曰。儜奴慢罵。元謙服婢之能。於是京邑¶
翕然傳之聞義里。有燉煌人宋宅。雲與惠¶
生¶
丘惠生。向西域取經。凡得一百七¶
十部。皆是大乘妙典。初發京師西行四十日¶
至赤嶺。即國之西疆也。皇魏聞訪正在於¶
此。赤嶺者不生草木。因以為名。其山有鳥鼠¶
同穴。異種共數。鳥雄鼠雌共為陰陽。即所¶
謂鳥鼠同穴。發赤嶺西行二十三日。渡流沙
<pb:KR6r0127_T_005-1018c>¶
至吐谷渾國。路中甚寒。多饒風雪。飛沙走¶
礫。舉目皆滿。唯吐谷渾城左右煖於餘處。其¶
國有文字。況同魏。風俗治政多為夷法。從¶
吐谷渾西行三千五百里鄯善城。其城¶
立王為吐谷渾所居。今城內主是吐谷渾¶
第二息寧西將軍總部落三千。以禦西胡。從¶
鄯善西行一千六百四十里至左末城。城中¶
居民可有百家。土地無雨。決水種麥。不知用¶
牛耒耜而田。城中圖佛與菩薩乃無胡貌。訪¶
古老云。是呂光伐胡所作。從左末城西行一¶
千二百七十五里至末城末。城傍花果似洛¶
陽。唯土屋平頭為異也。從末城西行二十二¶
里至捍[(序-予+林)/女]城。南十五里有一大寺。三百餘眾¶
僧。有金像一軀。舉高丈六。儀容超絕。相好炳¶
然。面恒東立不肯西顧。父老傳云。此像本從¶
南方騰空而來。于殿國王親見禮拜像載¶
歸。中路夜宿。忽然不見。遣人尋之。還來本¶
處。即起塔封四百戶供灑掃。戶人有患。以金¶
箔貼像。所患處得除愈。後人於此像邊造¶
丈六像者。及諸像塔乃至數千。懸綵幡蓋亦
<pb:KR6r0127_T_005-1019a>¶
有萬計。魏國之幡過半矣。幡上隷書多云。太¶
和十九年。景明二年。延昌二年。唯有一幡。觀¶
其年號。是姚興時幡。從捍[(序-予+林)/女]城西行八百¶
七十八里于闐國。王頭著金冠侶鷄。幘¶
頭後垂二尺生絹廣五寸以為飾。威儀有鼓¶
角金鉦弓箭一具。戟二枝槊五張。左右帶刀¶
不過百人。其俗婦人袴衫束帶乘馬馳走。與¶
丈夫無異。死者以火焚燒。收骨葬之。上起浮¶
圖。居喪者剪髮劈面以為哀戚。髮長五寸。¶
即就平常。唯王死不燒。置之棺中。遠葬於野。¶
立廟祭祀。以時思之。于闐王不信佛法。有商胡¶
將一比丘石昆盧旃在城南杏樹下。向王¶
伏罪云。今輒將異國沙門來在城南杏樹下。¶
王忽聞怒即往看昆盧旃。旃語王曰。如來¶
遣我來令王造覆盆浮圖一軀。使王祚永隆。¶
王言使我見佛當即從命。昆盧旃鳴鍾聲¶
告佛。即遣羅睺羅變形為佛。從空而見真¶
容。王五體投地。即於杏樹下置立寺舍。晝作¶
羅睺羅像。忽然自滅。于闐王更作精舍籠之。¶
今之覆瓦之影恒出屋外。見之者無不回向。¶
其中有辟支佛靴。於今不爛。非皮綵莫能審¶
之。案于闐國境東西不過三千餘里。神龜二年¶
七月二十九日入朱駒波國。人民山居。五果¶
甚豐。食則麥麩。不立屠殺。食肉者以自死¶
肉。風俗言音與于闐相侶。文字與婆羅門¶
同。其國疆界可五日行遍。八月初入漢盤陀¶
國界。西行六月登葱嶺山。復西行三日至¶
鉢猛城。三日至不可依山。其處甚寒冬夏積¶
雪。山中有池。毒龍居之。皆有商人。止宿池
<pb:KR6r0127_T_005-1019b>¶
側。值龍忿怒。呪殺商人。盤陀王聞之。捨¶
子。向烏萇國。學婆羅門呪。四年中善¶
得其術。還復王位就池呪龍。龍變為人悔過¶
向王王。即位徙之葱嶺山去此池二千餘里。今¶
日國王十三世祖。自此以西山路欹側。危坂¶
千里。懸崖萬仞。極天之阻。實在於斯。太行¶
孟門匹茲匪險崤關壠坂對此則夷。自發¶
葱嶺步步漸高。如此四日。乃得至嶺。依約中¶
夏實半天矣。漢盤陀國正在山頂。自葱嶺已¶
西水皆西流入西海。世人云是天地之中。人民決水¶
而種。聞中國闕待雨而種。笑曰。天何由可¶
共期也。城東有孟津河。東北流向沙勒。葱嶺¶
高峻不生草木。是時八月天氣已寒。北風驅¶
雁。飛雪千里。九月中旬入鉢和國。高山深谷¶
嶮道如常。國王所住因山為城。人民服飾惟¶
有氈衣。地土甚寒。窟穴而居。風雪勁切。人¶
畜相依。國之南界有大雪山。朝融夕結。望若¶
玉峯。十月初旬入𠿒噠國。土田庶衍。山澤¶
彌望。居無城郭。游軍而治。以氈為衣。隨逐¶
水草。夏則隨涼。冬則就溫。鄉土不識文字。¶
禮教俱闕。陰陽運轉莫知其度。年無盈閏。月¶
無大小。用十二月一歲。受諸國貢獻。南¶
至牒羅。北盡勅勤。東被于闐。西及波斯。四¶
十餘國。皆來朝貢。王居大㲲帳。方四十步。¶
周迴以𣰽為壁。王著錦衣坐金床。以四金¶
鳳皇為床脚。見大魏使人再拜跪。受詔書。¶
至于設會。一人唱則客前後唱則罷會。唯¶
有此法。不見音樂。𠿒噠國王妃亦著錦衣。¶
垂地三尺。使人擎之。頭戴一角長八尺。奇
<pb:KR6r0127_T_005-1019c>¶
長三尺。以玫瑰五色裝飾其上。王妃出則輿¶
之。入坐金床。以六牙白象四獅子為床。自餘¶
大臣妻皆隨。傘頭亦侶有角團圓下垂。狀¶
似寶蓋。觀其貴賤亦有服章。四夷之中最為¶
強大。不信佛法。多事外神。殺生血食。器用七¶
寶。諸國奉獻甚饒珍異。按𠿒噠國去京¶
二萬餘里。十一月初入波斯國。境甚狹。¶
七日行過。人民山居。資業窮煎。風俗凶慢。見¶
王無禮。國王出入從者數人。其國有水。昔日¶
甚淺。後山崩絕流。變為二池。毒龍居之。多¶
有災異。夏喜暴雨。冬則積雪。行人由之多致¶
艱難。雪有白光照耀人眼。令人閉目茫然無¶
見。祭祀龍王。然後平復。十一月中旬入賒彌¶
國。漸出葱嶺。土田嶢[山*角]。民多貧困。峻¶
路危道。人馬僅通。一直一道。從鉢盧勒國向¶
鳥場。鐵鎖為橋。懸虛為渡。下不見底。¶
旁無挽捉。倐忽之間投軀萬仞。是以行者望¶
風謝路。十二月初入鳥場國。北接葱嶺。¶
南連天竺。土氣和暖。地方數千。民物殷阜。¶
匹臨淄之神州。原田膴膴。等咸陽之上下。鞞
<pb:KR6r0127_T_005-1020a>¶
羅施兒之所。薩埵投身之地。舊俗雖遠大風猶從¶
。國王精食菜食長齋。晨夜禮佛。擊鼓¶
吹貝。琵琶箜篌笙簫備有。日中已後。始治國¶
事。假有死罪不立殺刑。唯徙空山任其飲啄¶
事涉疑似。以藥服之。清濁則驗。隨事輕重。當¶
時即決。土田肥美人物豐饒。百穀盡登五果¶
繁熟。夜聞鍾聲。遍滿世界。土饒異花。冬夏相¶
接。道俗採之。上佛供養。國王見大魏使宋雲來拜受詔書¶
¶
語人問宋雲曰。卿¶
是日出人也。宋雲答曰。我國東界。有大海¶
水日出其中。實如來旨。王又問曰。彼國出聖¶
人否。宋雲具說周孔莊老之德。次序蓬萊山¶
上銀闕金堂。神僊聖人並在其上。說管輅善¶
卜華陀治病左慈方術。如此之事分別說之。¶
王曰。若如卿言即是佛國。我當命終愿生¶
彼國。宋雲於是與惠生出城外。尋如來教跡。¶
水東有佛曬衣處。初如來在鳥場國行化。¶
龍王瞋恚興大風雨。佛僧迦梨表裏通濕。雨¶
止佛在石下東面而坐曬袈裟。年歲雖久彪¶
炳若新。非直條縫明見至於細縷亦彰。乍¶
往觀之。如似未徹。假令刮削其文轉明。佛坐¶
處及曬衣所並有塔記。水西有池。龍王居¶
之。池邊有一寺。五十餘僧。龍王每作神變。國¶
王初請以金玉珍寶。投之池中。在後涌出令¶
僧取之。此寺衣食待龍而濟。世人名曰龍王¶
寺。王城北十八里有如來履石之跡。起塔籠¶
之。履石之處若以踐泥量之不定。或長或¶
短。今立寺。可七十餘僧。塔南二十步有泉石。
<pb:KR6r0127_T_005-1020b>¶
佛本清淨嚼楊枝植地。生即今成大樹。胡¶
名曰婆樓。城北有陀羅寺。佛事最多。浮圖高¶
大。僧房逼側周匝。金像六十軀。王年常大¶
會。皆此寺。國內沙門咸來雲集。宋雲惠¶
生見彼比丘戒行精苦。觀其風範特加恭敬。¶
遂捨奴婢二人。以供灑掃。去王城東南山行¶
八日。如來苦行投身餓虎之處。高山巃嵸¶
危岫入雲。嘉木靈芝叢生其上。林泉婉麗花¶
綵曜目。宋雲與惠生割捨行資。於山頂造浮¶
圖一軀。刻石隷書銘魏功德。山有收骨寺。¶
三百餘僧。王城南一百餘里有如來。昔作摩休¶
國剝皮為紙析骨為筆處。阿育王起塔籠之。¶
舉高十丈。析骨之處。髓流著石。觀其脂色。肥¶
膩若新。王城西南五百里。有善持山。甘泉美¶
果。見於經記。山谷和煖。山木冬青。當時太¶
簇御辰溫風已扇。鳥鳴春樹。蝶飛花叢。宋¶
雲遠在絕域。因屬此芳景。歸懷之思獨軫¶
中膓。遂動舊疹。纏綿經月。得婆羅門呪。然後¶
平善。山頂東南有太子石室。一口兩房。太¶
子室前十步有大方石。云太子常坐其上。阿¶
育王起塔記之。塔南一里太子草菴處。去塔¶
一里。東北下山五十步。有太子男女遶樹不¶
去。婆羅門以杖鞭之。流血灑地處。其樹猶存。¶
灑血之地。今為泉水。室西三里。天帝什化¶
為師子。當路蹲坐。遮嫚𡛠之處。石上毛尾¶
爪跡。今悉炳然。阿周陀窟。及門子供養育父¶
母處。皆有塔記。山中有昔五百羅漢床。南北¶
兩行相向坐處。其次第相。有大寺僧徒二¶
百人。太子所食。泉水北有寺。恒以驢數頭
<pb:KR6r0127_T_005-1020c>¶
運糧上山。無人驅逐自然往還。寅發午至。每¶
及冲飡。此是護塔神渥婆僊使之然。此寺昔¶
日有沙彌。常除灰因入神定。維那輓之。不¶
覺皮連骨離。渥婆僊代沙彌除灰處。國王與¶
渥婆僊立廟圖。其形像以金箔貼之。隔小嶺¶
有婆姦寺。夜叉所造。僧徒八十人。云羅漢夜¶
叉常來供養。灑掃取薪。凡俗比丘不得在寺。¶
大魏沙門道榮至此禮拜而去。不敢留停。至¶
正光元年四月中旬入乾陀羅國。土地亦與¶
鳥場國相似。本名業波羅國。為𠿒噠所滅。¶
遂立勅懃為王。治國以來已經二世。立性凶¶
暴。多行殺戮。不信佛法。好事鬼神。國中人¶
民悉是婆羅門種。崇奉佛教。好讀經典。忽得¶
此王深非情愿。自恃勇力與罽賓爭境。連兵¶
戰鬪已歷三年。王有鬪象七百頭。一負十人。¶
手捉刀楂象鼻縛刀。與敵相擊。王常停境¶
山終日不歸。師老民勞百姓嗟怨。宋雲詣軍¶
通詔書。王凶慢無禮。坐受詔書。宋雲見其遠¶
夷不可制。任其倨傲未能責之。王遣傳事謂¶
宋雲曰。卿涉諸國。經過嶮路。得無勞苦也。¶
宋雲曰。我皇帝深味大乘遠求經論。道¶
路雖嶮。未敢告疲。大王親總三軍。遠臨邊¶
境。寒暑驟移。不無損敝弊。王答曰。不能降服¶
小國。愧卿此問。宋雲初見王。是夷人不可
<pb:KR6r0127_T_005-1021a>¶
以禮責。任其坐受詔書。及親往復乃有人情。¶
遂責之曰。山有高下水有大小。人處世間¶
亦有尊卑。𠿒噠烏場王並拜受詔書。大王何¶
獨不拜。王答曰。我親見魏主則拜。得書坐讀¶
有何可怪。世人得父母書。猶自坐讀。大魏如¶
我父母。我亦坐讀書。於理無失。雲無以屈¶
之。遂將雲至一寺。供給甚薄。時跋提國¶
送獅子兒兩頭。與乾陀王。雲等見之。觀¶
其意氣雄猛。中國素畫莫參其儀。於是西行¶
五日至如來捨頭施人處。亦有塔寺。二十餘¶
僧。復西行三日至卒頭大河。河西岸上。¶
有如來作摩竭大魚從河而出。十二年中以¶
肉濟人處。起塔為記。石上猶有魚鱗紋。復¶
西行三日至佛沙伏城。川原沃壞。城郭¶
端直。民戶殷多。林泉茂盛。土饒珍寶。風俗淳¶
善。其城內外凡有古寺。名僧德眾道行高奇。¶
城北一里有白象宮。寺內佛事皆是石像。裝¶
嚴極麗。頭數甚多。通身金箔。眩曜人目。寺¶
前繫白象樹。此寺之興實由茲焉。花葉侶棗¶
季冬始熟。父老傳云。此樹滅佛法亦滅。寺內¶
圖太子夫妻以兒女乞婆羅門像。胡人見之¶
莫不悲泣。復西行一日。至如來桃眼施人處。¶
亦有塔寺石。寺石上有迦葉佛跡。復西行一日¶
乘船渡一深水。三百餘步。復西南行六十里¶
至乾陀羅城。東南七里。有雀離浮圖。道藥傳¶
云城東四里。推其本源。乃是如來在此之時¶
與弟子遊化此土。指城東曰。我入涅槃後三¶
百年。有國王名迦尼迦色迦。此處起浮圖。佛¶
入涅槃後二百年來果有國王。字迦尼色迦。
<pb:KR6r0127_T_005-1021b>¶
出游城東。見四童子累牛糞為塔。可高三尺。¶
俄然即失。道藥傳云。童子在虛空中。向王¶
說偈。王怪此童子即此童子。即作塔籠之。糞塔漸高¶
挺出於外。去地四百尺。然後。王始更廣¶
塔基三百餘步。道藥傳云。三百九十步。從¶
此構木始得齊等。道藥傳云。其高三丈。悉用¶
文木為陛階砌楹拱上構眾木。凡十三級。¶
上有鐵棖。高三尺。金槃十三重合。去地七¶
百尺。道藥傳云。鐵柱八十八尺。八十圍。金¶
盤十五重。去地六十三丈二尺。施功既訖。糞¶
垢如初在。大塔南三步。婆羅門不信是糞。¶
以手探看。遂作一孔。年歲雖久糞猶不爛。以¶
香泥填孔不可充滿。今天宮籠蓋之。雀離浮¶
圖。自作已來三經天火所燒。國王修之。還¶
復如故。父老云。此浮圖天火所燒。佛法當滅。¶
道藥傳云。王修浮圖。木工既訖。猶有鐵柱。¶
無由能上。王於四角起大高樓。多置金¶
銀及諸寶物。王與夫人及諸王子悉在樓上。燒¶
香散花至心精神。然後轆轤絞索。一舉便到¶
故。胡人皆云。四天王助之。若其不爾。實非人¶
力所能舉。塔內物事悉是金玉。千變萬化難¶
得而稱。旭日始升則金盤晃朗。微風漸發¶
則寶鐸和鳴。西域浮圖最為第一。此塔初成¶
用珍珠為羅網。覆其上於。後數年王乃思¶
量。此珠網價值萬金。我崩之後恐人侵奪。¶
復慮大塔破壞無人修補。一解珠網。以銅鑊¶
盛之。在塔西北一百步掘地埋之。上種樹。樹¶
名菩提。枝條四布。密葉蔽天。樹下四面坐像¶
各高丈五。恒有四龍典掌此珠。若興心欲取
<pb:KR6r0127_T_005-1021c>¶
即有禍變。刻石為銘。囑語將來。若此塔壞¶
勞煩後賢出珠修治。雀離浮圖南五十步有一¶
石塔。其形正圓。高二丈。甚有神變。能與世人¶
報吉凶。觸之若吉者金鈴鳴應。若凶者假¶
令人搖撼亦不肯鳴。惠生既在遠國。恐不吉¶
反。遂禮神塔乞求一驗。於是以指觸之。鈴即¶
鳴應。得此驗用慰私心。後果得吉反。惠生¶
初發京師之日。皇太后勅付五色百尺幡千¶
口錦香囊五百枚。王公卿士幡二千口。惠生¶
從于闐至乾陀。所有佛事處悉皆流布。至此頓¶
盡。惟留太后百尺幡一口。擬奉尸昆王塔。¶
宋雲以奴婢二人奉雀離浮圖。永充灑掃。惠¶
生遂減割行資。妙簡良匠。以鍮摹寫雀離浮¶
圖儀一軀及什迦四塔變。於是西北行七¶
日。渡一大水至如來為尸昆王救鴿之處。亦¶
起塔寺。昔尸昆王倉庫為火所燒。其中粳¶
米燋然至今猶在。若服一粒永無瘧患。彼國¶
人民須藥日取之。道藥傳云。至那迦羅訶¶
國。有佛頂骨。方圓四寸黃白色。下有孔。受人¶
手指。閃然似仰蜂窠。至耆賀濫寺。有佛袈裟¶
十三條。以尺量之。或短或長。復有佛錫杖。長¶
丈七。以水筩盛之。金箔其上。此杖輕重不¶
定。值有重時百人不舉。值有輕時一人勝之。¶
那竭城中有佛牙佛髮。並作寶函盛之。朝夕¶
供養。至瞿羅羅鹿見佛影。窟入山十五步。¶
四向戶。遙望則眾相炳然。近看瞑然
<pb:KR6r0127_T_005-1022a>¶
。以手摩之。唯有石壁。漸漸却行始見其相。容顏挺特。世所希有。窟前方石。石上¶
有佛跡。窟西南百步有佛浣衣處。窟北一里¶
有目連窟。窟北有山。山下有大佛手作浮¶
圖。高十丈。云此浮圖陷入地。佛法當滅。并為¶
七塔。塔南石銘云。如來手書胡字分明於¶
今可識焉。惠生在烏場國二年。西胡風俗大¶
同小異。不能具錄。至正光二年二月始還天¶
闕。衒之按惠生行記。事多不盡錄。今依道¶
藥傳。宋雲家記。故並載之。以備缺文。¶

京師東西二十里。南北十五里。戶十萬六千¶
餘。廟社宮室府曹以外。方三百步為一里。里¶
開四門。門置里正二人吏四人門士八人。合¶
有二百二十里。寺有一千三百六十七所。天¶
平元年遷都鄴城。洛陽餘寺四百二十一所。¶
北邙山上有憑王寺。齊獻武王寺。京東石¶
關有元領軍寺。劉長秋嵩高中有閒居寺。¶
[示*西]¶
昇道寺栖禪寺。京南關口有石窟寺。靈巖寺。京西¶
瀍澗有白馬寺。照樂寺。如此之寺。既郭外¶
不在數限亦詳載之。¶
洛陽城北伽藍記卷第五(終)¶
¶

¶
¶
¶
¶
¶

<pb:KR6r0127_T_005-1022b>¶
¶
¶
¶
¶
。¶

魏自顯祖好浮屠之學。至胡太后而濫觴¶
焉。此伽藍記之所繇作也。舖揚佛宇。而因¶
及人文。著撰園林歌舞鬼神奇怪興亡之¶
異。以寓其褒譏。又非徒以記伽藍已也。妙¶
筆葩芬。奇思清峙。雖衛叔寶之風神王夷¶
甫之姿態。未足以方之矣。顧高宗以北地¶
質魯。遷都洛陽。立國子太學四門小學。如¶
李冲李彪高閭王肅郭祚宋辨劉芳崔光¶
輩。皆以文雅見。親制禮作樂蔚然可觀。有¶
魏一百四十九年間。最為希有。又未可以¶
永平以後專尚釋氏而少之也。湖南毛晉¶
識。¶

洛陽伽藍記跋