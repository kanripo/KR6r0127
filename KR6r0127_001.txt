# -*- mode: mandoku-view -*-
#+TITLE: 洛陽伽藍記
#+DATE: 2015-09-12 00:41:32
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 0


<pb:KR6r0127_SBCK_000-1a>
洛陽伽藍記序¶¶
　　　　　　　魏撫軍府司馬楊衒之撰¶
三墳五典之說九流百代之言並理在人區¶而
義兼天外至於一乗二諦之原三明六通之¶㫖
西域備詳東土靡記自頂日感夢滿月流¶光陽
門飾豪眉之像夜臺圖紺髪之形爾¶來奔競其
風遂廣至晉永嘉唯有寺四十二¶所逮皇魏受
圖光宅嵩洛篤信彌繁法敎愈¶盛王侯貴臣棄
象馬如脫屣庶士豪家捨資¶財若遺跡於是昭
<pb:KR6r0127_SBCK_000-1b>
提櫛比寶塔駢羅爭寫天¶上之姿競摸山中之
影金刹與靈臺比高廣¶殿共阿房等壯豈⬤木
衣綈繡士被朱紫而巳¶哉曁永熈多難皇輿遷
鄴諸寺僧尼亦與時¶徙至武定五年歲在丁卯
余因行役重覽洛¶陽城郭崩毀宮室傾覆寺觀
灰燼廟塔丘¶墟墻被蒿艾巷羅荆⬤野獸⬤於
荒階山鳥¶巢於庭樹遊兒牧豎躑躅於九逵農
夫耕稼¶藝⬤於雙⬤麥秀之感非獨殷墟⬤離
之悲¶信哉周室京城表裏凡有一千餘寺今日
<pb:KR6r0127_SBCK_000-2a>
寮¶廓鍾聲罕聞恐後世無傳故撰斯記然寺¶數
最多不可遍寫今之所錄上大伽藍其中¶小者
取其詳世諦事因而出之先以城内爲¶始次及
城外表列門名以遠近爲五篇余才¶非著述多
有遺漏後之君子詳其闕焉¶
大和十七年後魏高祖遷都洛陽詔司空公¶穆
　亮營造宮室洛陽城門依魏晉舊名<md:KR6r0127_T_001-0999b>¶東面有三門北頭第一門曰建春門漢曰上¶東
　門阮籍詩曰步出上東門是也魏晉曰建¶春
<pb:KR6r0127_SBCK_000-2b>
　門高祖因而不改次南曰東陽門漢曰東¶中
　門魏晉曰東陽門高祖因而不改次南曰¶靑
　陽門漢曰望京門魏晉曰淸明門高祖改¶爲
　靑陽門¶
南面有三門東頭第一曰開陽門初漢光武¶遷
　都洛陽作此門始成而未有名忽夜中有¶柱
　自來在樓上後瑯琊郡開陽縣言南門一¶柱
　飛去使來視之則是也遂以開陽爲名¶自魏
　及晉因而不攺高祖亦然次西曰平昌¶門漢
<pb:KR6r0127_SBCK_000-3a>
　曰平門魏晉曰平昌門高祖因而不改¶次西
　曰宣陽門漢曰津門魏晉曰津陽門¶高祖因
　而不改¶
西面有四門南頭第一門曰西明門漢曰廣¶陽
　門魏晉因而不改高祖改爲西明門次北¶曰
　西陽門漢曰雍門魏晉曰西明門高祖改¶爲
　西陽門次北曰閶闔門漢曰上西門有¶銅璇
　璣玉衡以齊七政魏晉曰閶闔門高祖¶因而
　不改次北曰承明門承明者高祖所立¶當金
<pb:KR6r0127_SBCK_000-3b>
　墉城前東西大道遷京之始宮闕未就¶高祖
　住在金墉城城西有王南寺高祖數詣¶寺沙
　門論議故通此門而未有名世人謂之¶新門
　時王公卿士常迎駕於新門高祖謂御¶史中
　尉李彪曰曹植詩云謁帝承明廬此門¶宜以
　承明爲稱遂名之¶
北面有二門西頭曰大夏門漢曰夏門魏¶晉曰
　大夏門嘗造三層樓去地二十丈洛¶陽城門
　樓皆兩重去地百尺惟大夏門甍<md:KR6r0127_T_001-0999c>¶棟千雲東
<pb:KR6r0127_SBCK_000-4a>
　頭曰廣莫門漢曰榖門魏晉曰廣¶莫門高祖
　因而不改廣莫門以西至於大¶夏門宮觀相
　連被諸城上也¶
一門有三道所謂九⬤
<pb:KR6r0127_SBCK_000-4b>

<pb:KR6r0127_SBCK_001-1a>
洛陽城內伽藍記卷第一
　　¶¶¶　　　　　魏撫軍府司馬楊⬤之撰
永寕寺熙平元年靈太后胡氏所立也¶¶在宫前
　閶闔門南一里御道西其寺東有太尉府西
　對永康里南界昭玄曹北鄰御史臺¶閶闔門
　前御道東有左衛府府南有司徒府¶司徒府
　南有國子學堂內有孔丘像顔淵問¶仁子路
　問政在側國子南有宗正寺寺南有¶太廟廟
　南有䕶軍府府南有衣冠里御道¶西有右衛
<pb:KR6r0127_SBCK_001-1b>
　府府南有太尉府府南有將作¶曹曹南有九
　級府府南有太社社南有凌隂<md:KR6r0127_T_001-1000a>¶里卽四朝時
　藏氷處也中有九層浮圖一¶所架木爲之舉
　髙九十丈有刹復高十丈合¶去地一千尺去
　京師百里巳遥見之¶初掘基至黄泉下得金
　像三千軀太后以爲信法¶之徵是以營建過
　度也刹上有金寳瓶容二¶十五石寶瓶下有
　承露金盤三十重周匝皆¶垂金鐸復有鐵鏁
　四道引刹向浮圖四角¶鏁上亦有金鐸鐸大
<pb:KR6r0127_SBCK_001-2a>
　小如一石甕子浮圖有¶九級角角皆懸金鐸
　合上下有一百二十鐸¶浮圖有四面面有二
　户六牎户皆朱漆扉上¶有五行金釘合有五
　千四百枚復有金環鋪¶首布殫土木之功窮
　造形之巧佛事精妙¶不可思議繡柱金鋪駭
　人心目至於高風永¶夜寶鐸和鳴鏗鏘之聲
　聞及十餘里浮圖北¶有佛殿一所形如太極
　殿中有丈八金像¶一軀中長金像十軀繡珠
　像三軀織成五¶軀作功竒巧冠於當世僧房
<pb:KR6r0127_SBCK_001-2b>
　樓觀一千餘間¶雕梁粉壁靑繅綺䟽難得而
　言栝栢松椿¶扶踈拂簷藂竹香草布䕶堦墀
　是以常景¶碑云須彌寳殿兠率淨宫莫尚於
　斯也外國¶所獻經像皆在此寺¶¶¶寺院墻皆施
　短椽以瓦覆之若今宫墻也四面各開一門
　南門樓三重通三道去地二十丈形製似今
　端門圖以雲氣畫彩仙靈綺　靑鏁　赫麗
　華拱門¶有四力士四獅子飾以金銀加之珠
　玉裝嚴¶煥炳世所未聞東西兩門亦皆如之
<pb:KR6r0127_SBCK_001-3a>
　所可¶異者唯樓二重北門一道不施屋似烏
　頭¶門四門外樹以靑槐亘以綠水京邑行人
　多¶庇其下路斷飛塵不由奔雲之潤淸風送
　涼<md:KR6r0127_T_001-1000b>¶豈籍合歡之發詔中書舍人常景爲寺碑¶
　文景字永昌河内人也敏學博通知名海¶内
　大和十九年爲髙祖所器拔爲律學博¶士刑
　法疑獄多訪於景正始初詔刋律令永¶作通
　式勑景共治書侍御史高僧⬤羽林¶監王元
　⬤尚書郎祖瑩員外散騎侍郎李琰¶之等⬤
<pb:KR6r0127_SBCK_001-3b>
　集其事又詔太師彭城王勰靑州剌¶史劉芳
　入預其議景討正科條商㩁古今¶甚有倫序
　見行於世今律二十篇是也又共¶芳造洛陽
　宫殿門閣之名經途里邑之號出¶除長安令
　時人比之潘岳其後歷位中書舍¶人黄門侍
　郎祕書監幽州刺史儀同三司學¶徒以爲榮
　焉景入參近侍出爲侯牧居室貧¶儉事等農
　家唯有經史盈車滿架所著文集¶數百餘篇
　給事封暐伯作序行於世裝飾畢¶功明帝與
<pb:KR6r0127_SBCK_001-4a>
　太后共登之視宫内如掌中臨¶京師若家庭
　以其目見宫中禁人不聽升⬤¶之嘗與河南
　尹胡孝世共登之下臨雲雨¶信哉不虚時有
　西域沙門菩提逹摩者波斯¶國胡人也起自
　荒裔來遊中土見金盤炫日¶光照雲表寳鐸
　含風響出天外歌詠讃歎¶實是神功自云年
　一百五十歲歷涉諸國靡¶不周遍而此寺精
　麗閻浮所無也極物境¶界亦未有此口唱南
　無合掌連日至孝昌二¶年中大風發屋拔樹
<pb:KR6r0127_SBCK_001-4b>
　刹上寶瓶隨風而落入¶地丈餘復命工匠更
　鑄新瓶建義元年太¶原王⬤朱榮總士馬於
　此寺榮字天寶北地¶秀容人也世爲第一領
　民酋長博陵郡公部¶落八千餘家有馬數萬
　匹富等天府武泰元<md:KR6r0127_T_001-1000c>¶年二月中帝崩無子立
　臨洮王世子釗以紹¶大業年三歲太后貪秉
　朝政故以立之榮謂¶并州剌史元天穆曰皇
　帝晏駕春秋十九海¶内士庶猶曰幼君況今
　奉未言之兒以臨天¶下而望昇平其可得乎
<pb:KR6r0127_SBCK_001-5a>
　吾世荷國恩不能坐¶看成敗今欲以鐡馬五
　千赴哀山陵兼問侍¶臣帝崩之由君竟謂如
　何穆曰明公世跨¶并肆雄才傑出部落之民
　控弦一萬若能¶行廢立之事伊霍復見今日
　榮即共穆結¶異姓兄弟穆年大榮兄事之榮
　爲盟主穆亦¶拜榮於是密議長君諸王之中
　不知誰應當¶璧遂於晉陽人各鑄像不成唯
　長樂王子¶攸像光相具足端嚴特妙是以榮
　意在長樂¶遣蒼頭王豐入洛詢以爲主長樂
<pb:KR6r0127_SBCK_001-5b>
　卽許之共¶剋期契榮三軍皓素揚旌南出太
　后聞榮舉¶兵召王公議之時胡氏專寵皇宗
　怨望假¶八議者莫肯致言唯黄門侍郞徐統
　曰⬤¶朱榮馬邑小胡人才凡鄙不度德量力
　長㦸¶指闕所謂窮轍拒輪積薪⬤燎今宿衛
　文武¶足得一戰但守河橋觀其意趣榮懸軍
　千里¶兵老師弊以逸待勞破之必矣后然統
　言¶卽遣都督李神䡄鄭季明等領衆五千鎮
　河<md:KR6r0127_T_001-1001a>¶橋四月十一日榮過河内至高頭驛長樂
<pb:KR6r0127_SBCK_001-6a>
　王¶從雷陂北渡赴榮軍所神䡄季明等見長
　樂¶王徃遂開門降十二日榮軍於芒山之北
　河隂¶之野十三日召百官赴駕至者盡誅之
　王公¶卿士及諸朝臣死者三千餘人十四日
　車駕¶入城大赦天下攺號爲建義元年是爲
　莊帝¶于時新經大兵人物殲盡流迸之徒驚
　駭未出莊帝¶肇升太極解網垂仁唯散騎常
　侍山¶偉一人拜恩南闕加榮使持節中外諸
　軍事¶大將軍開府北道大行臺都督十州諸
<pb:KR6r0127_SBCK_001-6b>
　軍事¶大將軍領左右太原王其天穆爲侍中
　太尉¶公世襲幷州剌史上黨王起家爲公卿
　牧守者¶不可勝數二十日洛中草草猶自不
　安死生¶相怨人懐異慮貴室豪家幷宅競竄
　貧夫賤¶士襁負爭逃於是出詔濫死者普加
　襃贈三¶品以上贈三公五品以上贈令僕七
　品以上¶贈州牧白民贈郡鎭於是稍安帝納
　榮女爲¶皇后進榮爲柱國大將軍錄尙書事
　餘官如¶故進天穆爲大將軍餘官皆如故永
<pb:KR6r0127_SBCK_001-7a>
　安二年¶五月北海王元顥復入洛在此寺聚
　兵顥莊¶帝從兄也孝昌末鎭汲郡聞⬤朱榮
　入洛陽¶遂南奔蕭⬤是年入洛莊帝北巡顥
　登皇帝¶位改年曰建武元年顥與莊帝書曰
　大道既¶隱天下匪公禍福不追與能義絶朕
　猶庶幾¶五帝無取六軍正以糠粃萬乗錙銖
　大寶非¶貪皇帝之尊豈圖六合之富直以⬤
　朱榮徃¶歲入洛順而勤王終爲魏賊逆刃加
　於君¶親鋒鏑肆於卿宰元氏少長殆欲無遺
<pb:KR6r0127_SBCK_001-7b>
　¶巳有陳恒盗齊之心非無六卿分晉之計但
　以<md:KR6r0127_T_001-1001b>¶四海横流欲篡未可暫樹君臣假相拜置
　害¶卿兄弟獨夫介立遵養待時臣節詎乆朕
　覩¶此心寒遠投江表泣請梁朝誓在復恥風
　行¶建業電赴三川正欲問罪於⬤朱出卿於¶
　桎梏恤深怨於骨肉解蒼生於倒懸謂卿眀¶
　眸擊節躬來見我共叙哀辛同討兇羯不¶意
　駕入城臯便爾北渡雖廹於⬤手勢不自由¶
　或　生素懐棄劒猜我聞之永歎撫衿而¶失
<pb:KR6r0127_SBCK_001-8a>
　何者朕之於卿兄弟非遠連枝分葉興滅¶相
　依假有内闚外猶禦侮況我與卿睦厚¶偏篤
　其於急難凡今莫如棄親即讎義將焉¶據也
　且⬤朱榮不臣之跡暴於旁午謀魏社¶稷愚
　智同見卿乃眀白疑於必然託命⬤狼¶委身
　虎口棄親助賊兄弟尋戈假獲民地本¶是榮
　物若克城邑絶非卿有徒危宗國以廣¶寇⬤
　快賊莽之心假卞莊之利有識之士咸¶爲慙
　之今家國隆替在卿與我若天道助¶順誓兹
<pb:KR6r0127_SBCK_001-8b>
　義舉則皇魏宗社與運無窮儻天¶不厭亂胡
　羯未殄鴟鳴狼噬荐食河北在¶榮爲福於卿
　爲禍豈伊異人尺書道意卿宜¶三復兼利是
　圖富貴可保狥人非慮終不¶食言自相魚肉
　善擇元吉勿貽後悔此黄¶門郞祖榮之詞也
　時帝在長子城太原王上¶黨王來赴急六月
　帝圍河內太守元桃湯¶車騎將軍宗正珍孫
　等爲顥守攻之弗克時暑¶炎赫將士疲勞太
　原王欲使帝幸晉陽至秋¶更舉大義未决召
<pb:KR6r0127_SBCK_001-9a>
　劉助筮之助曰必克於¶是至眀盡力攻之如
　其言桃湯珍孫並斬首¶以殉三軍顥聞河內
　不守親率百僚出鎮河<md:KR6r0127_T_001-1001c>¶橋特遷侍中安豐王
　延眀往守硤石七月帝¶至河陽與顥隔河相
　望太原王命車騎將軍¶爾朱兆濳師渡河破
　延明於硤石顥聞延明¶敗亦散走所將江淮
　子弟五千人莫不解甲¶相泣握手成列顥與
　數千騎欲奔蕭衍至¶長社爲社民斬其首傳
　送京師二十日帝¶還洛陽進太原王天柱大
<pb:KR6r0127_SBCK_001-9b>
　將軍餘官亦如故¶進上黨王太宰餘官亦如
　故永安三年逆賊¶⬤朱兆囚莊帝於寺時太
　原王位極心驕功高¶意侈與奪臧否肆意帝
　恐謂左右曰朕寧¶作高貴鄉公死不作漢獻
　帝生九月二十五¶日詐言産太子榮穆並入
　朝莊帝手刄榮於¶光明殿穆爲伏兵魯暹所
　煞榮世子部落大¶人亦死焉榮下車騎將軍
　⬤朱陽都等二十¶人隨入東華門亦為伏兵
　所煞唯右僕射⬤¶朱世隆素在家聞榮死總
<pb:KR6r0127_SBCK_001-10a>
　榮部曲燒西陽門¶奔河橋至十月一日隆與
　妻鄉郡長公主¶至芒山馮王寺爲榮追福齋
　即遣⬤朱侯討¶伐⬤朱那律歸等領胡騎一
　千皆白服來至¶郭下索太原王尸喪帝升大
　夏門望之遣主¶書牛法尚謂歸等曰太原王
　立功不終隂圖¶釁逆王法無親巳依正刑罪
　止榮身餘皆不¶問卿等何爲不降官爵如故
　歸曰臣從太原¶王來朝陛下何忽今日枉致
　無理臣欲還晉¶陽不忍空去願得太原王尸
<pb:KR6r0127_SBCK_001-10b>
　喪生死無恨¶發言雨淚哀不自勝羣胡慟哭
　聲振京師帝¶聞之亦爲傷懐遣待中朱元龍
　齎鐵劵與¶世隆待之不死官位如故世隆謂
　元龍曰太¶原王功格天地造濟生民赤心奉
　國神眀所<md:KR6r0127_T_001-1002a>¶知長樂不顧信誓枉害忠良今日
　兩行鐵字¶何足可信吾爲太原王報⬤終不
　歸降元龍¶見世隆呼帝爲長樂知其不欵且
　以言帝帝¶卽出庫物置城西門外募敢死之
　士以討世¶隆一日卽得萬人與歸等戰於郭
<pb:KR6r0127_SBCK_001-11a>
　外⬤勢不¶摧歸等屢涉戎塲便擊刺京師士
　衆未習軍¶旅雖皆義勇力不從心三日頻戰
　而游魂不¶息帝更募人斷河橋有漢中人李
　荀爲水軍¶從上流放火燒橋世隆見橋被焚
　遂大剽生¶民北上太行帝遣侍中源子恭黄
　門郞楊寛¶領步騎三萬鎮河內世隆至高都
　立太原¶太守長廣王曄爲主攺號曰建■元
　年¶⬤朱氏自封王者八人長廣王■晉陽遣¶
　潁川王⬤朱兆舉兵向京師子恭軍失利¶兆自
<pb:KR6r0127_SBCK_001-11b>
　雷波涉渡擒莊帝於式乾殿帝初以黄¶河奔
　急未謂兆得濟不意兆不由舟楫憑¶流而渡
　是日水淺不沒馬腹故及此難書契¶所記未
　之有也衒之曰昔光武受命氷橋¶宜於滹水
　昭烈中起的盧踊於泥溝皆理合¶於天神祗
　所福故能功濟宇宙大庇生民若¶兆者蜂目
　豺聲行窮梟獍阻兵安忍賊害君¶親皇靈有
　知鑒其㐫德反使孟津由膝賛¶其逆心易稱
　大道禍淫⬤神福謙以此驗¶之信爲虛説時
<pb:KR6r0127_SBCK_001-12a>
　兆營軍尚書省建天子金皷¶庭設漏刻嬪御
　妃主皆擁之於幕鏁帝於寺¶門樓上時十二
　月帝患寒隨兆乞頭巾兆不¶與遂囚帝還晉
　陽縊於三級寺帝臨崩禮¶佛願不爲國王又
　作五言曰權去生道促憂¶來死路長懐恨出
　國門含悲入⬤鄉隧門<md:KR6r0127_T_001-1002b>¶一時閉幽庭豈復光
　思鳥吟青松哀風吹白¶楊昔來聞死苦何言
　身自當至太昌元年冬¶始迎梓宫赴京師葬
　帝靖陵所作五言詩卽¶爲挽歌詞朝野聞之
<pb:KR6r0127_SBCK_001-12b>
　莫不悲慟百姓觀者¶悉皆掩涕而已永熙三
　年二月浮圖爲火所¶燒帝登凌雲臺望火遣¶
　南陽王寶炬録尚書長孫椎將羽林一千捄
　赴火所莫不悲惜¶垂淚而去火初從第八級
　中平旦大發當¶時雷雨晦⬤雜下霰雪百姓
　道俗咸來觀火¶悲哀之聲振動京邑時有三
　比丘赴火而死¶火經三月不滅有火入地尋
　柱周年猶有¶煙氣其年五月中有人從象郡
　來云見浮¶圖於海中光明照耀儼然如新¶¶海
<pb:KR6r0127_SBCK_001-13a>
　上之民咸皆見之俄然霧起浮圖遂隱至七
　月中平陽王爲侍中斛斯椿所使奔於長安
　十月而¶京師遷鄴¶
建中寺普泰元年尚書令樂平王⬤朱世隆¶所
　立也本是閹官司空劉騰宅屋宇奢侈梁¶棟
　踰制一里之間廊廡充溢堂比宣光殿¶門匹
　乾明門博敞弘麗諸王莫及也¶在西陽門內
　御道北所謂延年里劉騰宅東¶有太僕寺寺
　東有乗黄署署東有武庫署卽¶魏相國司馬
<pb:KR6r0127_SBCK_001-13b>
　文王武庫東至閶闔宫門是¶也西陽門內御
　道■有永康里里內復¶有領軍將軍元义宅
　掘故井得石銘云是¶漢太尉荀彧宅正光年
　中元义專權太后¶幽隔永巷騰爲謀主义是
　江陽王繼之子太¶后妹婿熙平初明帝幼冲
　諸王權上太后¶拜义爲侍中領軍左右令總
　禁兵委以腹<md:KR6r0127_T_001-1002c>¶心反得幽隔永巷六年太后哭
　曰養虎自齧¶長虺成蛇至孝昌二年太后反
　政遂誅义¶等沒騰田宅元义誅日騰巳物故
<pb:KR6r0127_SBCK_001-14a>
　太后追¶思騰罪發墓殘尸使其神靈無所歸
　趣以¶宅賜高陽王雍建義元年尚書令樂平
　王⬤朱世隆爲榮追福題以爲寺朱門黄閣
　所謂僊居也以前㕔爲佛殿後堂爲講室¶金
　花寶蓋遍滿其中有一涼風堂本騰避¶暑之
　處淒涼常冷經夏無蝇有萬年千歲之¶樹也¶
長秋寺劉騰所立也騰初爲長秋令卿因¶以爲
　名在西陽門內御道北一里亦在延年里卽
　是晉中朝時金市處寺北有濛汜池夏則有
<pb:KR6r0127_SBCK_001-14b>
　¶¶水冬則竭矣中有三層浮圖一所金¶盤靈刹
　曜諸城內作六牙白象負釋迦在¶虛空中莊
　嚴佛事悉用金玉工作之異難¶可具陳四月
　四日此像常出辟邪師子導引¶其前吞刀吐
　火騰驤一面綵幢上索詭譎不¶常奇伎異服
　冠於都市像停之處觀者如堵¶迭相踐躍常
　有死人<md:KR6r0127_T_001-1003a>¶瑶光寺世宗宣武皇帝所立在閶闔城門御道
　北東去千秋門二里千秋門內道北有西游
<pb:KR6r0127_SBCK_001-15a>
　園園中有凌雲臺即是魏文帝所築者臺上
　有八角井高祖於井北造涼風觀登之遠望
　目極洛川臺下有碧海曲池臺東有宣慈觀
　去地十丈觀東有靈芝釣臺累木爲之出於
　海中去地二十丈風生戸牖雲起梁棟丹楹
　刻桷圖寫列僊刻石爲鯨魚背負釣臺旣如
　從地踊出又似空中飛下釣臺南有宣光殿
　北有嘉福殿西有九龍殿殿前九龍吐水成
　一海凡四殿皆有飛閣向靈芝徃來三伏之
<pb:KR6r0127_SBCK_001-15b>
　月皇帝在靈芝臺以避暑有五層浮圖一所
　去地五十丈僊掌凌虛鐸垂雲表作工之妙
　埓¶¶¶¶¶¶¶¶¶¶¶¶¶美永寧講殿尼房五百¶餘間綺䟽連亘户
　牖相通珍木香草不可勝¶言牛筋狗骨之木
　雞頭鴨脚之草亦悉備¶焉椒房嬪御學道之
　所掖庭美人並在其中¶亦有名族處女性愛
　道塲落髪辭親來儀此¶寺屏珍麗之飾服修
　道之衣投心入正歸¶誠一乗永安三年中⬤
　朱兆入洛陽縱兵大¶掠時有秀容胡騎數十
<pb:KR6r0127_SBCK_001-16a>
　入瑶光寺媱穢¶自此後頗獲譏訕京師語曰
　洛陽男兒¶急作髻瑤光寺尼奪作婿瑤光寺
　北有¶承明門有金墉城卽魏氏所築城東北
　角¶有魏文帝百尺樓年雖乆遠形製如初高¶
　祖在城內作光極殿因名金墉城門爲光極
　門又作重樓飛閣遍城上下從地望之有¶如
　雲也¶
景樂寺太傅淸河文獻王懌所立也<md:KR6r0127_T_001-1003b>¶懌是孝文
　皇帝之子宣武皇帝之弟閶闔南御道西望
<pb:KR6r0127_SBCK_001-16b>
　永寧寺正相當寺西有司徒府東有大將軍
　髙肇宅北連義井里井里北門外有¶桑樹數
　株枝條繁茂下有甘井一所石槽¶鐵罐供給
　行人飲水庇隂多有憇者有佛殿¶一所像輦
　在焉雕刻巧妙冠絶一時堂廡¶周環曲房連
　接輕條拂戸花蘂被庭至¶於大齋常設女樂
　歌聲繞梁舞袖徐轉¶⬤管寥亮諧妙入神¶¶¶以
　是尼寺丈夫不得入得徃觀者以爲至天堂
　及文獻王薨寺禁稍寛百姓出入無復限礙
<pb:KR6r0127_SBCK_001-17a>
　後汝南王悅復脩之悅是文獻之弟召諸音
　樂逞伎¶寺內奇禽怪獸舞抃殿庭飛空幻惑
　世所¶未覩異端奇術總萃其中剝驢投井植
　棗¶種瓜須⬤之間皆得食士女觀者目亂¶睛
　迷自建義巳後京師頻有大兵此戲遂¶隱也¶
昭儀尼寺閹官等所立也在東陽門內一里御
　道南東陽門內道北太北倉導官二署東南
　¶治粟里倉司官屬住其內太后臨朝閽寺¶專
　寵宦者之家積金滿堂是以蕭忻云高軒¶斗
<pb:KR6r0127_SBCK_001-17b>
　升者閹官之釐婦胡馬鳴呵者莫¶不黄門之
　養息也忻陽平人也愛尚文籍少有名譽見
　閽寺寵盛遂發此言因卽知名爲治書侍御
　¶史寺有一佛二菩薩塑工精¶絶京師所無<md:KR6r0127_T_001-1003c>¶也
　四月七日常出詣景眀景明三像恒出迎之
　伎樂之盛與劉騰相比堂前有酒樹麵木昭
　儀寺有池京師學徒謂之翟泉也衒之按杜
　預注春秋云翟泉在晉太倉西南按晉太倉
　在建春門内今太倉在東¶陽門內此地今在
<pb:KR6r0127_SBCK_001-18a>
　太倉西南明非翟泉也後¶隱士趙逸云此地
　是晉侍中石崇家池池南¶有綠珠樓於是學
　徒始寤經過者想見綠珠¶之容也池西南有
　願㑹寺中書舍人王翊捨¶宅所立也佛堂前
　生桑樹一株⬤上五尺¶枝條横遶柯葉傍布
　形如羽蓋復高五尺¶又然几爲五重每重葉
　椹各異京師道俗¶謂之神桑觀者成市施者
　甚衆帝聞而惡¶之以爲惑衆命給事中黄門
　侍郎元紀伐¶殺之其日雲霧晦冥下斧之處
<pb:KR6r0127_SBCK_001-18b>
　血流至地見¶者莫不悲泣寺南有宜壽里內
　有苞信縣令叚暉宅地下常聞鍾聲時見五
　色光明照¶於堂宇暉其異之遂掘光所得金
　像一軀可¶高三尺有二菩薩趺上銘云晉太
　始二¶年五月十五日侍中中書監荀勗造暉遂
　捨¶宅爲光明寺時人咸云此荀勗舊宅其後¶
　盜者欲竊此像像與菩薩合聲喝賊盜者驚<md:KR6r0127_T_001-1004a>¶　怖應卽殞倒衆僧聞像叫聲遂來捉得賊¶
胡統寺太后從姑所立也入道爲尼遂居此¶寺
<pb:KR6r0127_SBCK_001-19a>
　在永寧南一里許寶塔五重金刹高聳¶洞房
　周匝對戸交踈朱柱素壁甚爲佳¶麗其寺諸
　尼帝城名德善於開導工談義¶理常入宫與
　太后説法其資養緇流徒¶無比也¶
修⬤寺在淸陽門內御道北蒿明寺復在¶修⬤
　寺西並雕墻峻宇比屋連甍亦是名¶寺也修
　⬤寺有金剛鳩鴿不入鳥雀不棲菩¶提逹磨
　云得其真相也寺北有永和里漢太師董卓
　之宅也里南北皆有池卓之所造今猶有水
<pb:KR6r0127_SBCK_001-19b>
　冬夏不竭里中太傳録尚書長孫稚尚書右
　僕射郭祚吏部尚書邢鸞廷尉卿元洪超衛
　¶尉卿許伯桃梁州刺史尉成興¶等六宅皆高
　門華屋齋舘敞麗楸槐䕃途桐¶楊夾植當世
　名爲貴里掘此地者輙得金玉¶寶玩之物邢
　鸞家常掘丹砂及錢數十萬銘云董太師之
　物後卓夜中隨鸞索此物鸞不與之經年鸞
　遂卒矣¶
景林寺在開陽門內御道東講殿疊起房¶廡連
<pb:KR6r0127_SBCK_001-20a>
　屬丹檻炫日繡桷迎風實爲勝地寺西¶有園
　多饒竒果春鳥秋蟬鳴聲相續¶¶中有禪房一
　所内置祗洹精舍形製雖小巧構難加　禪
　閣虛靜隱室凝邃嘉樹夾牗芳¶杜匝堦雖云
　朝市想同巖谷靜行之僧繩坐¶其內飱風服
　道結跏數息有石銘一所國子¶博士盧白頭
　爲其文白頭一字景裕范陽人¶也性愛恬靜
　丘園放敖學極六經説通百<md:KR6r0127_T_001-1004b>¶氏普泰初起家
　爲國子博士雖在朱門以注¶述爲事注周易
<pb:KR6r0127_SBCK_001-20b>
　行之於世也¶
建春門内御道南有勾盾典農籍田三署籍¶田
　南有司農寺御道北有空地擬作東宫晉¶中
　朝時太倉處也太倉南有翟泉周迴三里¶卽
　春秋所謂王子虎晉狐偃盟於翟泉也水¶猶
　澄淸洞底明靜鱗甲潛藏辨其魚鼈高¶祖於
　泉北置河南尹中朝時步廣里也泉¶西有華
　林園高祖以泉在園東因名蒼龍海¶華林園
　中有大海即漢天淵池池中猶有文¶帝九華
<pb:KR6r0127_SBCK_001-21a>
　臺高祖於臺上造淸涼殿世宗在海¶内作蓬
　莱山山上有僊人館上有釣臺殿¶並作虹蜺
　閣乗虛來徃至於三月褉日季秋¶巳辰皇帝
　駕龍舟鷁首遊於其上海西有¶藏氷室六月
　出氷以給百官海西南有景山¶殿山東有羲
　和嶺嶺上有温風室山西有¶姮娥峯峯上有
　露寒館並飛閣相通凌山¶跨谷山北有玄武
　池山南有淸暑殿殿東¶有臨澗亭殿西有臨
　危臺景陽山南有百果¶園果列作林林各有
<pb:KR6r0127_SBCK_001-21b>
　堂有僊人棗長五寸把¶之兩頭俱出核細如
　鍼霜降乃熟食之甚美¶俗傳云出崑崙山一
　曰西王母棗又有僊人¶桃其色赤表裏照徹
　得霜即熟亦出崑¶崙山一曰王母桃也柰林
　南有石碑一所魏¶明帝所立也題云苗茨之
　碑高祖於碑北作¶苗茨堂永安中年莊帝馬
　射於華林園百官¶皆來讀碑疑苗字誤國子
　博士李同⬤曰魏¶明英才世稱三公祖幹宣
　■其羽翼但未¶知本意如何不得言誤也衒
<pb:KR6r0127_SBCK_001-22a>
　之時爲奉朝請<md:KR6r0127_T_001-1004c>¶因即釋曰以蒿覆之故言苗
　茨何誤之有¶衆咸稱善以爲得其㫖歸奈林
　西有都堂有¶流觴池堂東有扶桑海凡此諸
　海皆有石竇¶流於地下西通榖水東連陽渠
　亦與翟泉相¶連若旱魃爲害榖水注之不竭
　離畢滂潤陽¶榖泄之不盈至於鱗甲異品羽
　毛殊⬤濯波¶浮浪如似自然也
<pb:KR6r0127_SBCK_001-22b>
洛陽城內伽藍記卷第一
<pb:KR6r0127_SBCK_001-23a>
　之時爲奉朝請因卽釋曰以蒿覆之故言苗
　茨何誤之有衆咸稱善以爲得其㫖歸奈林
　西有都堂有流觴池堂東有扶桑海凡此諸
　海皆有石竇流於地下西通榖水東連陽渠
　亦與翟泉相連若旱魃爲害榖水注之不竭
　離畢滂潤陽榖泄之不盈至於鱗甲異品羽
　毛殊⬤濯波浮浪如似自然也
<pb:KR6r0127_SBCK_001-23b>
洛陽城內伽藍記卷第一¶

<pb:KR6r0127_SBCK_002-1a>
洛陽城東伽藍記
